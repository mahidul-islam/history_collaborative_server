মানবতা যখন মরণ যন্ত্রণা যন্ত্রণায় কাতরাচ্ছিল। দুনিয়া তার যাবতীয় সাজ সরঞ্জাম নিয়ে ধ্বংসের গর্তে নিক্ষিপ্ত হতে চলেছিল, ঠিক তখনই আল্লাহ  তাআলা মুহাম্মাদুর রাসূলুল্লাহ সাল্লাল্লাহু আলাইহি ওয়াসাল্লামকে ওহী এবং রিসালাত সহ প্রেরণ করেন যাতে তিনি  এই মুমূর্ষ মানবতাকে নবজীবন দান করেন এবং অন্ধকার থেকে আলোর দিকে নিয়ে আসেন। 

"আলিফ-লাম-রা, এই কিতাব এটা তোমার উপর অবতীর্ণ করেছি যাতে করে তুমি মানবজাতিকে তাদের প্রতিপালকের নির্দেশক্রমে বের করে আনতে পারো অন্ধকার থেকে আলোকে তার পথে যিনি পরাক্রমশালী, প্রশংসারহ" (আল-কুরআন, ১৪:১)

তিনি মানবজাতিকে কেবল আল্লাহর বন্দেগী এর দিকে আহবান জানান এবং দুনিয়ার যাবতীয়  বন্দেগী ও দাসত্বের হাত থেকে মুক্তি দেন। জীবনের প্রকৃত নিয়ামত রাজি পুনর্বার তাকে দান করেন এবং  লৌহ শৃংখল থেকে মুক্ত করেন, যা তারা অপ্রয়োজনে নিজের উপর ফেলে রেখেছিল। 

"যে তাদের সৎ কাজের নির্দেশ দেয় ও অসৎ কাজে বাধা দেয়, যে তাদের জন্য পবিত্র বস্তু বৈধ করে  এবং অপবিত্র বস্তু অবৈধ করে এবং যে মুক্ত করে তাদেরকে তাদের গুরুভার  থেকে এবং শৃংখল থেকে যা তাদের উপর ছিল" (আল-কুরআন, ৭:১৫৭)

তার আবির্ভাব মানবজাতিকে নবজীবন, নবশক্তি, নতুন ঈমান, নবপ্রত্যয়, নতুন বংশধারা নতুন কৃষ্টি-সংস্কৃতি নতুন সমাজ দান করে। জাহিলিয়াত ইসলামের মাঝে যে ব্যবধান ছিল এর থেকে বড় কোন ব্যবধান নেই কিন্তু এই ব্যবধান যে দ্রুততার সাথে অতিক্রান্ত হয় দুনিয়ার বুকে আরো কোনো নজির নেই দুনিয়া তারই নেতৃত্বে এই দীর্ঘ সফলভাবে অতিক্রম করেছিল এবং জাহেলিয়াত থেকে ইসলামের দিকে কিভাবে উত্তরণ ঘটেছিল তার কিছু নমুনা পরবর্তীতে আপনারা পড়তে পারবেন। 

রসূলুল্লাহ সাল্লাল্লাহু আলাইহি ওয়াসাল্লাম এর আবির্ভাব কাল এ দুনিয়ার অবস্থা এমন একটি ঘরের মতোই ছিল যার ভিত্তি ছিল এক  প্রবল ভূমিকম্পে দুর্বল, নড়বড়ে। প্রতিটি বস্তু ছিল স্থানচূত্য। এই ঘরের সাজ সরঞ্জাম সব উলট পালট হয়ে গিয়েছিল। এক জায়গায় সামানের স্তূপ আবার কোথাও একেবারে খালি। তারা গাছপালা প্রস্তরখন্ড, পানির পূজা করতে শুরু করেছিল এমনকি তারা নিষ্প্রাণ ও বড় বস্তু মাত্রই পূজা করতে শুরু করেছিল। নিশ্চিত ও অকাট্য বিষয়ে তাদের কাছে সন্দেহযুক্ত এবং সন্দেহ-সংশয় যুক্ত বিষয় তাদের কাছে নিশ্চিত অকাট্য বিষয়ে পরিণত হয়েছিল।

সমাজের অবস্থা ছিল যেন গোটা বিশ্বের একটি ছোট সংস্করণ।  এই সমাজে নেকড়ে বাঘকে  মেষপালের রাখালী করতে দেওয়া হয়েছিল আর বানর কে দেয়া হয়েছিল পিঠা ভাগ করতে। মদপান, মাস্তানি, চরিত্রহীনতা, উন্মত্ততা, সুদখুরি, লুটপাট চরমে পৌঁছে ছিল। নির্দয়তা, নিষ্ঠুরতা কন্যা সন্তানকে জীবন্ত পুঁতে ফেলার পর্যায়ে গিয়ে উপনীত হয়েছিল। রাজা বাদশাহরা আল্লাহর মালকে হাতের ময়লা এবং আল্লাহর বান্দাদের কে তাদের ক্রীতদাস মনে করত। সাধু-সন্তরা খোদা সেজে বসে ছিল।

মানুষ ও মানবীয় সম্পদ ছিল যেন কাঠের তক্তার স্তুপ যা বৃষ্টিতে ভিজে রোদে পুড়ে নষ্ট হচ্ছিল। সংগঠিত ও সুশৃংখল জাতিগােষ্ঠীর স্থলে ভেড়ার কয়েকটি পাল চোখে পড়ত যার কোন রাখাল ছিল না। রাজনীতি ছিল বল্গাহীন আর শক্তি এমন এক পাঁড়-মাতালের হাতে গিয়ে পড়েছিল, যদ্বারা সে স্বয়ং নিজেকে এবং ভাইদেরকে আহত করছিল।

এই খারাপ ও অধঃপতিত জীবনের প্রতিটি শাখা সংস্কারকের সমগ্র জীবনই কামনা করছিল। অরাজকতার প্রতিটি দিক এর হকদার ছিল যে, সে তার (সংস্কারকের) সমগ্র মনােযােগের কেন্দ্রবিন্দুতে পরিণত হবে এবং তাঁকে একটি মুহূর্তের জন্যও ফুরসৎ দেবে না। সংস্কারক যদি কোন সাধারণ মানুষ হতাে, যে ওহী ও নবূওতীর পথ-নির্দেশের পরিবর্তে আপন জ্ঞান-বুদ্ধি দ্বারা কাজ করত তাহলে সে এই জীবনের একই দিকের উপর তার সমগ্র প্রয়াস নিয়ােজিত করত এবং গােটা জীবন সমাজের কেবল একটি ব্যাধি নিরাময়ের জন্য উৎসর্গ করে দিত। কিন্তু এর দ্বারা বিরাট কোন লাভ হতাে না এজন্য যে, মানুষের মনস্তাত্ত্বিক ব্যাপারটা খুবই জটিল ও নাযুক। এর ভেতর বহু চোরা দরজা রয়েছে এবং আশ্চর্য ধরনের সব ছিদ্র ও ফাঁক রয়েছে। এর আসল দুর্বলতা ও কেন্দ্রীয় সমস্যাটা ধরতে পারা সহজ নয়। যখন সামাজিক মানুষের রুচি বিকৃতি ঘটে যায় তখন তার কেবল একটি দোষ দূর করা কিংবা একটি মাত্র দুর্বলতার পেছনে লাগা ফলপ্রসূ নয়, তেমনি ফলপ্রসূ নয় কোন একটা অভ্যাস সংশােধন করা যতক্ষণ পর্যন্ত এর মােড় মন্দের দিক থেকে ফিরিয়ে ভালাের দিকে এবং খারাপের দিক থেকে ফিরিয়ে সঠিক দিকে না ফেরানাে হবে এবং যিন্দেগীর ভেতর যেসব আগাছা জন্মেছে তা উপড়ে না ফেলা হবে, আর এর যমীন ঘাস ও আপন থেকেই উদ্গত চারা গাছ মুক্ত না করা হবে যাতে করে নেকী ও কল্যাণের প্রতি প্রেম ও ভালবাসা এবং আল্লাহ তা'আলার ভীতির চারা তার অন্তরে রােপণ করা যায়।

মানব সমাজের প্রতিটি দুর্বলতা ও প্রতিটি দোষ-ত্রুটি সংশােধনাৰ্থে সমগ্র জীবনের দাবি জানায়। কোন কোন সময় একটা আস্ত সংস্কারী দলের জীবন এর মুকাবিলায় নিয়ােগ করেও এর সংশােধন হয় না। যদি কোন দেশে মদের কুঅভ্যাস জেঁকে বসে আর তা নিয়মিত অভ্যাসে পরিণত হয়ে যায় তাহলে তাদের মদ পান থেকে বিরত রাখা খুব সহজ নয়। মদ পান মানুষ কেন করে? এটা কিসের ফল? এটা এমন এক মানসিকতা ও মেয়াজের ফল ফসল যা আনন্দ ফুর্তি ভালবাসে, চাই কি সেই আনন্দ-ফুর্তি বিষাক্তই হােক না কেন। তা আত্ম-বিলুপ্তি ও আত্মবিস্মৃতির দাবি জানায়, চাই কি এর জন্য হাজারাে গােনাহই করতে হোক। এই মানসিকতাকে বক্তৃতা-বিবৃতি ও লেখনী দ্বারা মদের স্বাস্থ্যগত কুফল ও ক্ষয়-ক্ষতির বিস্তারিত বিবরণ লিখে এবং কঠিন থেকে কঠিনতর আইন তৈরি করে ও তা কঠিনভাবে প্রয়ােগ করে এবং জরিমানা করে তা প্রতিরােধ করা যায় না। একে কেবল গভীর মানসিক পরিবর্তনের দ্বারাই প্রতিরােধ ও প্রতিহত করা যায়। এছাড়া অপর কোন পন্থা আবিষ্কার করলে হয় অপরাধ অন্য কোন রূপে আবির্ভূত হবে এবং নিজের জন্য অন্য পথ সৃষ্টি করে নেবে। 

একজন সর্বোচ্চ মানের শক্তিশালী ইচ্ছাশক্তির অধিকারী নেতা আরবের স্থানীয় সংস্কার-সংশােধন ও সংগঠিত করত তাদেরকে দুনিয়ার এক বিরাট বড় শক্তি এবং এক মর্যাদাবান রাষ্ট্রে পরিণত করতে পারতেন। | কিন্তু রসূলুল্লাহ সাল্লাল্লাহু আলায়হি ওয়াসাল্লাম এজন্য আবির্ভূত ও প্রেরিত হন নি যে, একটি বিকৃতি দূর করে তার স্থলে আরেকটি বিকৃতি আনবেন, একটি অন্যায় দূর করে আরেকটি অন্যায়ের জন্ম দেবেন, এক জিনিসকে এক জায়গায় বৈধ এবং অন্য জায়গায় সেটাকেই অবৈধ করবেন, এক জাতির স্বার্থপরতা ও স্বার্থান্ধতার বিরােধিতা করবেন এবং অন্য জাতির স্বার্থপরতা ও স্বার্থান্ধতাকে উৎসাহিত করবেন। তিনি দেশপূজারী লিডার ও একজন রাজনৈতিক নেতা হিসেবে আগমন করেন নি যে, একটি জাতিকে নিশ্চিহ্ন ও উজাড় করে দিতে অপর জাতিগােষ্ঠীকে আবাদ করবেন। অন্য জাতিগােষ্ঠীর সম্পদ ও স্বর্ণ-রৌপ্য দিয়ে আপন জাতি ও আপন সম্প্রদায়ের ভাণ্ডার পূর্ণ করবেন এবং মানুষকে রােম ও পারস্যের গােলামী থেকে মুক্ত করে আদনান বংশের ও কাহতান সন্তানদের গােলামীর জিঞ্জিরে আবদ্ধ করবেন। 

তাঁর আবির্ভাবের উদ্দেশ্যই ছিল দুনিয়া ও দুনিয়াবাসীকে জান্নাতের সুখবর শােনানাে এবং পরকালীন শাস্তির ভীতি প্রদর্শন। তিনি দাঈ ইলাল্লাহ তথা আল্লাহর দিকে আহ্বানকারী, সিরাজাম মুনীরা তথা প্রদীপ্ত প্রদীপ হয়ে এসেছিলেন গােটা পৃথিবীকে আলােকোজ্জ্বল করে তুলতে। তাঁকে পাঠানাে হয়েছিল দুনিয়াকে মানুষের গােলামী থেকে মুক্ত করে কেবল আল্লাহ্র গােলামীতে ন্যস্ত করতে, মানুষকে বস্তুগত জীবনের কাল কুঠরী থেকে বের করে দুনিয়া ও আখিরাতের বিস্তৃত ও প্রশস্ত অঙ্গনে টেনে নিতে, নানাবিধ ধর্ম ও মতাদর্শের বাড়াবাড়ি ও বে-ইনসাফী থেকে মুক্তি দিয়ে ইসলামের ন্যায় ও সুবিচারের দ্বারা ধন্য ও তৃপ্ত হবার সুযােগ দিতে। তাঁর কাজ ছিল সৎ কাজে উৎসাহ দান, অসৎ কাজ থেকে নিবৃত্তকরণ, পাক-পবিত্র জিনিসকে হালাল এবং নাপাক ও নােংরা জিনিসকে হারাম প্রতিপন্ন করা

তিনি সেসব সংস্কারকের অন্তর্ভুক্ত ছিলেন না যারা আপন জাতি অথবা যুগের কতকগুলাে সামাজিক দুর্বলতা কিংবা চারিত্রিক নষ্টামি দূর করতে সচেষ্ট হন এবং সাময়িকভাবে সেসব রােগ-ব্যাধির অপনােদনে সফলতা লাভ করেন কিংবা ব্যর্থ হয়ে জগৎ সংসার থেকে বিদায় নেন। নবী করীম সাল্লাল্লাহু আলায়হি ওয়া সাল্লাম আল্লাহ তাআলার পথ-নির্দেশনাধীনে দাওয়াত ও সংস্কার সংশােধনের কাজ সহীহ্ রাস্তায় শুরু করেন। তিনি মানব স্বভাবের তালায় সঠিক চাবি লাগান। এ ছিল সেই তালা যা খুলতে সে যুগের সমস্ত সংস্কারক ছিলেন ব্যর্থ। তিনি মানুষকে সর্বপ্রথম আল্লাহর ওপর ঈমান আনার, তাঁর সত্তায় বিশ্বাস স্থাপনের আহ্বান জানালেন এবং বাতিল তথা মিথ্যা উপাস্য দেবদেবীসমূহকে প্রত্যাখ্যান করতে বললেন। সেই সঙ্গে তাগূত (আল্লাহ ব্যতিরেকে সকল সত্তা, সাধারণভাবে যেগুলাের গােলামী ও আনুগত্য করা হয়) অমান্য করতে নির্দেশ দান করেন।

নবী করীম সাল্লাল্লাহু আলায়হি ওয়া সাল্লাম তৈরি করলেন এমন এক শক্ত ও মজবুত জামাত। যেই জামাত ছিল এক বিশাল ইসলামী উম্মাহর বুনিয়াদ।এই জামাতের আবির্ভাব এমন এক কঠিন। সংকট সন্ধিক্ষণে হয় যখন দুনিয়া জীবন-মৃত্যুর মাঝে দোল খাচ্ছিল। এই জামাত এসে তার জীবন-যিন্দেগীর পাল্লাটা ঝুঁকিয়ে দিল এবং সেই সব সমূহ বিপদ দূর করে দিল যা তার সামনে ছিল। এই জামাতের আবির্ভাব পুনরায় মানব জাতির দৃঢ় অস্তিত্বের স্বার্থে অপরিহার্য ছিল। 

তারা সুখে-দুঃখে সর্বাবস্থায় রসূলুল্লাহ (সা)-এর আনুগত্য করতেন। যে অবস্থায় থাকুন না কেন, তারা আল্লাহর রাস্তায় ঝাঁপিয়ে পড়তেন। এসব লােক রসূলুল্লাহ (সা)-এর সাথে দশ বছরে সাতাশ বার জিহাদের জন্য বেরিয়েছেন এবং তাঁর হুকুমে শতাধিক অভিযানে গমন করেছেন। তাঁদের পক্ষে দুনিয়ার সঙ্গে সম্পর্কহীনতা খুবই সহজসাধ্য বিষয়ে পরিণত হয়েছিল। পরিবার-পরিজনের জন্য দুঃখ-কষ্ট ও বিপদ-আপদ সহ্য করায় তারা অভ্যস্ত হয়ে গিয়েছিলেন। কুরআন করীমের আয়াত সেই সব অসংখ্য বিধান (আহকাম) নিয়ে আসে যা প্রথম থেকে তাদের পরিচিত ছিল না। নিজের সম্পর্কে, ধন-সম্পদ সম্পর্কে, সন্তান-সন্ততি, পরিবার-পরিজন ও খান্দান সম্পর্কে আল্লাহর আহকাম নাযিল হয় যা পালন করা খুব সহজসাধ্য ছিল না। কিন্তু আল্লাহ ও তাঁর রসূলের প্রতিটি কথা মেনে নেয়া তাদের অভ্যাসে পরিণত হয়ে গিয়েছিল। শিরক ও কুফরের গিট যখন খুলে গেল। তখন আর যেসব গিট ছিল সেগুলাে হাত লাগাতেই খুলে গেল। 

আল্লাহর রসূল (সা) একবার যখন তাঁদের ঈমানের জন্য মেহনত করলেন, এরপর প্রতিটি আদেশ-নিষেধ ও প্রতিটি নতুন হুকুমের জন্য স্থায়ী চেষ্টা-সাধনা ও মেহনত করার আর প্রয়ােজন রইল না। ইসলাম ও জাহেলিয়াতের প্রথম সংঘর্ষে ইসলাম জাহেলিয়াতের ওপর বিজয় লাভ করে। এরপর প্রতিটি ক্ষেত্রে প্রতিবার নতুন সংঘর্ষের আর প্রয়ােজন অবশিষ্ট রইল না। ঐসব লোেক তাদের হৃদয়-মনসহ, তাদের হাত-পাসহ, নিজেদের রূহ নিয়ে ইসলামের আঁচল তলে এসে গেল। তাদের সামনে যখন সত্য প্রকাশিত হয়ে গেল তখন রসূলুল্লাহ (সা)-এর সঙ্গে তাদের আর কোন টানাপােড়েন থাকল না, থাকল না কোন সংঘাত। তাঁর সিদ্ধান্তে তাঁদের আর কখনাে মানসিক অথবা আত্মিক দ্বিধা-দ্বন্দ্ব দেখা দিত না। কোন বিষয়ে তিনি যেই সিদ্ধান্ত দিতেন, তাতে তাদের এতটুকু মতানৈক্যের অবকাশ থাকত না। এঁরা ছিলেন সেই সব লােক যারা আল্লাহর রসূল (স)-এর সামনে নিজেদের গােপন ত্রুটি-বিচ্যুতির কথা অকপটে স্বীকার করেছেন এবং কখনাে হদযােগ্য পদস্থলনে লিপ্ত হলে নিজেদের দেহকে হদ ও শাস্তির জন্য পেশ করে দিয়েছেন। মদ পান নিষিদ্ধ সম্পর্কিত আয়াত নাযিল হয়েছে। উথলে ওঠা পানপাত্র হাতে। আল্লাহর হুকুম তাঁদের ভীত-সন্ত্রস্ত অন্তর, ক্লেদাক্ত ঠোট ও পানপাত্রের মাঝে বাধার প্রাচীর হয়ে দাড়িয়ে গেল। এরপর আর কি! হাতের * সাহস হয়নি ওপরে ওঠার। তৃষ্ণার্ত ঠোট যেখানে ছিল সেখানেই শুকিয়ে গেছে । মদের পেয়ালা ভেঙে ফেলা হয়েছে। আর মদীনার অলিগলি ও নালাগুলােতে মদের স্রোত বয়ে গেছে।

শয়তানের আছর যখন তাঁদের অন্তর-মন থেকে দূরীভূত হলাে, বরং বলা উচিত যে, যখন তাঁদের নফসের প্রভাব তাঁদের মন-মানস থেকে অপসৃত হলাে, নফসানিয়াত নিঃশেষ ও নির্মূল হয়ে গেল তখন ঐসব লােক নিজেদের সঙ্গে সেই রকমই আচরণ করতে লাগলেন, যেমনটি তাঁরা অন্যের সঙ্গে করতেন। দুনিয়ার বুকে অবস্থান করেও পারলৌকিক জগতের মানুষ এবং নগদ সওদার বাজারে আখিরাতের কর্জকে দুনিয়ার নগদ সওদার ওপর অগ্রাধিকার দানকারীতে পরিণত হলেন। তাঁরা বিপদ-আপদে যেমন ঘাবড়িয়ে যেতেন না, তেমনি কোন নেয়ামত বা অনুগ্রহ পেয়েও ফুলে উঠতেন না। দারিদ্র্য তাঁদের পথে বাধা হয়ে দাঁড়াতে পারত না। সম্পদ তাঁদের ভেতর নাফরমানীকে উসকে দিতে পারত না। ব্যবসা-বাণিজ্য তাঁদের গাফিল বা অলস বানাতে পারত না। কোন শক্তিকেই তাঁরা ভয় পেতেন না। প্রতিপক্ষ যত শক্তিশালীই হােক তাতে দমে যেতেন না। আল্লাহর যমীনে দর্পভরে চলার কল্পনাও তারা করতেন না। ভাঙচুর করা কিংবা ধ্বংসাত্মক কাজে লিপ্ত হওয়ার ধারণাও তাঁদের মনে স্থান পেত না। মানুষের জন্য তাঁরা ছিলেন ন্যায় ও সুবিচারের মানদণ্ড। ইনসাফের ছিলেন তারা পতাকাবাহী।আল্লাহ তা'আলার সাক্ষী ছিলেন আর সাক্ষ্য স্বয়ং তাঁদের নিজেদের বিরুদ্ধে গেলেও, এমন কি পিতামাতা ও আত্মীয়-বান্ধবের বিপক্ষে হলেও তারা বিন্দুমাত্র পরওয়া করতেন না। ফলে আল্লাহ তাআলা তাঁর গােটা যমীনকেই তাদের পদতলে নিক্ষেপ করলেন এবং সমগ্র পৃথিবী তাঁদের করতলে সমর্পণ করলেন। তারা তখন গােটা পৃথিবীরই মুহাফিজ ও আল্লাহর দীনের দাঈ (আহ্বায়ক)-তে পরিণত হলেন।

- আবুল হাসান আলী নদভি 